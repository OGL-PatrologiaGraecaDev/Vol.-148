407

’ EPISI‘OLA Lv.
AD LAUDBNSES.
(Anno 1075.)
Laetam ipsos eorumque episcopum contra Sszonia-
hriresim et clericorum Yornicationem insur-
gere. Hortatur ut persistant, let episcopo obediant.
Gnsconms episcOpus, servus servorum Dei, Lau-
densis Ecclesia: ﬁliis, salutem et apostolicam bene-
dictionem.
Gaudemus, dilectissimi, de vestro pio religionis
affectu, quos audivimus adversus detestandam Si—
moniacam haeresim et presbyterorum fornicationem
divinae legis zelo succensos laudabiliter insurgere.
η Gaudemus quoque super fratre coepiscopo nostro
vestro pastore domno Opizone, qui se intantum nobis
ejusdem zelo pietatis fervere detexit ut ad haec per-
ﬁciendum sanctae hujus sedis obnixe ﬂagitasset
auxilium. QuaprOpter hortamur vos et ut ﬁlios cha-
rissimos monemus quatenus in his pestibus dete-
⁷ standis, Simoniaca videlicet haeresi et fornicatione
ministrorum sacri altaris conterenda, et penitus
exstirpanda, cum jam dicto pastore vestro, fratre
nostro, ad omnipotentis Dei sanctasque Ecclesiae
honorem, totiusque patriae salutem, ut pii ﬁlii insi-
statis. In ordinandis quoque recte et canonice ec-
clesiis ei totis viribus auxilium praebeatis. Imo in
cunctis quae ipse ad Dei honorem vestramque salu-
tem agere disponit ei obedienter obtemperetis; ut
sanctae matris vestra: Ecclesiae apud vos munditia
polleat, quam Christus sine macula et ruga ca-
stam sibi copulavit sponsam. Haac autem quicunque
servaverit, de omnipotentis Dei gratia conﬁdenter
praesumat, apostolicamque benedictionem se habere
cognoscat. Qui vero in his quae praefati sumus ei
obsistere tentaverit, eumque in omnibus qua: Dei
sunt non adjuverit, contremiscat se divina animad-
versionis apostolicmque maledictionis ultionem in-
currere, pro gratia et benedictione quas non curat
, habere. De administratione vero altaris quod supra
corpus beati Bassiani confessoris situm est, omni-
no praecipimus ut nullus ei administrare praesumat,
qui vel pretio in eamdem introierit ecclesiam, ve\
qui fornicator est, aut turpis lucri sectator.
Data Romae, quinto Nonas Martii, indictione de-
cima tertia.
(373) DICTATUS ΡΑΡᾸΞ.
Quod Romana Ecclesia a solo Domino sit fun-
data. η
Quod solus Romanus pontifem jure dicatur univer-
salis.
” Quod ille solus possit deponere episcopos vel re—
conciliare. ί
Quod legatus ejus omnibus episcopis prcesit in con-
cilio, etiam inferioris gradus, et adversus eos sen-
tentiam depositionis possit dare.
Quod absentes papa possit deponere.
Quod cum excommunicatis ab illo, inter caetera
nec in eadem domo debemus manere.
(373) Hunc supposititium esse post alios probat Pagius ad an. Chr. 1077, n. 8.
